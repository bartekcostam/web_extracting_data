 
 
Układ graficzny 
© CKE 2021 
 
WYPEŁNIA ZDAJĄCY 
 
 
 
KOD 
PESEL 
                
 
 
EGZAMIN MATURALNY Z INFORMATYKI  
 
POZIOM ROZSZERZONY 
CZĘŚĆ II 
 
DATA: 14 czerwca 2022 r. 
CZAS PRACY: 150 minut   
LICZBA PUNKTÓW DO UZYSKANIA: 35 
WYPEŁNIA ZDAJĄCY 
WYBRANE: 
 
................................................. 
(system operacyjny) 
 
................................................. 
(program użytkowy) 
 
................................................. 
(środowisko programistyczne) 
 
 
Instrukcja dla zdającego 
1. Sprawdź, czy arkusz egzaminacyjny zawiera 8 stron i czy dołączony jest do niego nośnik 
danych – podpisany DANE. Ewentualny brak zgłoś przewodniczącemu zespołu 
nadzorującego egzamin. 
2. Wpisz zadeklarowane (wybrane) przez Ciebie na egzamin system operacyjny, program 
użytkowy oraz środowisko programistyczne. 
3. Jeśli rozwiązaniem zadania lub jego części jest program komputerowy, to umieść 
w katalogu (folderze) oznaczonym Twoim numerem PESEL wszystkie utworzone przez 
siebie pliki w wersji źródłowej. 
4. Pliki oddawane do oceny nazwij dokładnie tak, jak polecono w treści zadań, lub zapisz je 
pod nazwami (wraz z rozszerzeniem zgodnym z zadeklarowanym oprogramowaniem), 
jakie podajesz w arkuszu egzaminacyjnym. Pliki o innych nazwach nie będą 
sprawdzane przez egzaminatora. 
5. Przed upływem czasu przeznaczonego na egzamin zapisz w katalogu (folderze) 
oznaczonym Twoim numerem PESEL ostateczną wersję plików stanowiących rozwiązania 
zadań. 
6. Na tej stronie oraz na karcie odpowiedzi wpisz swój numer PESEL i przyklej naklejkę  
z kodem. 
7. Nie wpisuj żadnych znaków w części przeznaczonej dla egzaminatora. 
Miejsce na naklejkę. 
 
Sprawdź, czy kod na naklejce to 
E-100. 
 
Jeżeli tak – przyklej naklejkę. 
Jeżeli nie – zgłoś to nauczycielowi. 
Arkusz zawiera informacje prawnie chronione 
do momentu rozpoczęcia egzaminu. 
 
EINP-R2-100-2206 
Więcej arkuszy znajdziesz na stronie: arkusze.pl
 
 
Strona 2 z 8 
EINP-R2_100 
Zadanie 4. Liczby i ich odbicia 
W pliku liczby.txt zapisano 100 nieparzystych liczb całkowitych z przedziału [10, 9999]. 
Liczby w pliku mogą się powtarzać. 
 
Odbiciem dodatniej nieparzystej liczby całkowitej n nazywamy taką liczbę N, w której zapisie 
dziesiętnym nastąpiło odwrócenie kolejności cyfr.  
 
Przykład: 
Odbiciem liczby 2019 jest 9102, natomiast odbiciem liczby 12345 jest 54321. 
 
Napisz program (lub kilka programów), który(-e) znajdzie(-dą) odpowiedzi na poniższe 
pytania. Każdą odpowiedź zapisz w pliku wyniki4.txt i poprzedź ją numerem 
oznaczającym zadanie. 
 
Do dyspozycji masz również plik przyklad.txt zawierający tylko 11 nieparzystych liczb 
całkowitych z przedziału [10, 9999] – odpowiedzi dla tego pliku podane są w treściach 
zadań, możesz sprawdzać na nim działanie swojego programu.  
 
Uwaga: Pamiętaj, że Twój program (lub kilka programów) musi(-szą) ostatecznie działać dla 
100 liczb zapisanych w pliku liczby.txt. 
 
 
Zadanie 4.1. (0–3) 
Wyznacz odbicia wszystkich liczb z pliku liczby.txt. Wypisz te odbicia, które są 
podzielne przez 17. 
 
Dla pliku przyklad.txt odpowiedzią jest 51. 
 
 
Zadanie 4.2. (0–3) 
Dla każdej liczby z pliku liczby.txt oblicz wartość bezwzględną różnicy tej liczby i jej 
odbicia.  
Wyznacz taką liczbę n, dla której wartość bezwzględna różnicy tej liczby i jej odbicia jest 
największa. Podaj tę liczbę oraz wartość bezwzględną różnicy tej liczby i jej odbicia.  
W pliku liczby.txt jest tylko jedna taka liczba. 
 
Dla pliku przyklad.txt odpowiedzią jest 741 594. 
 
 
Zadanie 4.3. (0–3) 
Wypisz wszystkie liczby pierwsze z pliku liczby.txt, których odbicia również są liczbami 
pierwszymi, każdą w oddzielnym wierszu. 
 
Dla pliku przyklad.txt odpowiedź to: 
13 
131 
(odbiciem liczby 13 jest 31 – obie są liczbami pierwszymi, odbiciem 131 jest 131) 
Więcej arkuszy znajdziesz na stronie: arkusze.pl
 
 
Strona 3 z 8 
EINP-R2_100 
Zadanie 4.4. (0–3) 
Podaj: 
• ile różnych liczb zapisano w pliku liczby.txt 
• ile liczb powtarza się dokładnie dwa razy w pliku liczby.txt 
• ile liczb powtarza się dokładnie trzy razy w pliku liczby.txt. 
 
Dla pliku przyklad.txt odpowiedzią jest  10 1 0. 
 
 
Do oceny oddajesz:  
• 
plik tekstowy wyniki4.txt,  
• 
pliki zawierające kody źródłowe Twojego(-ich) programu(-ów) 
(uwaga: brak tych plików jest równoznaczny z brakiem rozwiązania zadania): 
 
Zadanie 4.1. 
(nazwa pliku/plików) ……………………………………………………… 
Zadanie 4.2. 
(nazwa pliku/plików) ……………………………………………………… 
Zadanie 4.3. 
(nazwa pliku/plików) ……………………………………………………… 
Zadanie 4.4. 
(nazwa pliku/plików) ……………………………………………………… 
 
 
 
 
 
 
 
 
 
 
 
Więcej arkuszy znajdziesz na stronie: arkusze.pl
 
 
Strona 4 z 8 
EINP-R2_100 
Zadanie 5. Plażowy biznes 
Pani Ania postanowiła założyć firmę zajmująca się sprzedażą hot-dogów, lodów i kukurydzy 
turystom wypoczywającym na plaży. Na potrzeby analizy powodzenia przedsięwzięcia swoje 
obliczenia oparła na prognozowanych wartościach temperatury w poszczególnych dniach 
w okresie od 1 czerwca 2022 roku do 31 sierpnia 2022 roku. Prognozowane temperatury 
zapisano w pliku temperatury.txt. Każdy wiersz pliku zawiera informacje o jednym 
dniu: datę i prognozowaną temperaturę tego dnia wyrażoną w stopniach Celsjusza. Dane 
w każdym wierszu pliku oddzielono średnikiem. 
 
Przykład: 
2022-06-01;24 
2022-06-02;25 
2022-06-03;27 
 
Pani Ania założyła, że przewidywaną liczbę sprzedanych produktów w poszczególnych 
dniach uzależni od temperatury i obliczy ją z wyznaczonego przez siebie wzoru: 
Liczba sprzedanych produktów w danym dniu   = 𝑝∙( 1 + 𝑤∙
𝑡−24
2  ) 
gdzie: 
p – liczba sztuk danego produktu sprzedana pierwszego dnia (01 czerwca 2022 roku), to jest 
(wg założeń pani Ani): 90 dla hot-dogów, 120 dla lodów i 80 dla kukurydzy 
w – współczynnik sprzedawalności danego produktu, to jest (wg założeń pani Ani):  
1
13 dla hot-dogów,  
2
29 dla lodów oraz  
1
17 dla kukurydzy  
t  – temperatura w danym dniu 
Otrzymaną liczbę zaokrąglamy w dół do najbliższej liczby całkowitej.  
 
Przykład:  
Liczba sprzedanych lodów w dniu 03 czerwca 2022 roku wyniesie: 
𝑝∙(1 + 𝑤∙𝑡−24
2
) = 120 ∙(1 + 2
29 ∙27 −24
2
) = 132,4137 … ≈132 
 
Pani Ania ustaliła ceny poszczególnych produktów. Dane zebrała w tabeli poniżej:  
 
 
 
 
 
 
 
Wykorzystaj dostępne narzędzia informatyczne i podaj odpowiedzi do zadań 5.1.–5.4. 
Odpowiedzi zapisz w pliku wyniki5.txt. Każdą odpowiedź poprzedź numerem 
oznaczającym zadanie. 
 
 
Produkt 
Cena za 1 sztukę 
lody 
5 zł 
kukurydza 
6 zł 
hot-dog 
7 zł 
Więcej arkuszy znajdziesz na stronie: arkusze.pl
 
 
Strona 5 z 8 
EINP-R2_100 
Zadanie 5.1. (0–2) 
Dzień nazwiemy ciepłym, jeśli temperatura tego dnia jest wyższa niż 20˚C.  Znajdź 
najdłuższy spójny ciąg ciepłych dni w okresie od 1.06.2022r do 31.08.2022r. Podaj datę 
początkową i końcową tego ciągu.  
Przykład:  
2022-06-01;24 
2022-06-02;20 
2022-06-03;27 
2022-06-04;24 
2022-06-05;25 
Dla podanych przykładowych danych najdłuższy spójny ciąg ciepłych dni ma początek  
3.06.2022, a koniec 5.06.2022. 
 
Zadanie 5.2. (0–4) 
Wylicz dzienną sprzedaż lodów, kukurydzy i hot-dogów zgodnie ze wzorem pani Ani 
przedstawionym na początku zadania. Następnie sporządź zestawienie ilustrujące liczby 
sprzedanych lodów, kukurydzy i hot-dogów w poszczególnych miesiącach. Dane ze 
sporządzonego zestawienia przedstaw na jednym wykresie kolumnowym. Zadbaj 
o czytelność i opis wykresu (zastosuj legendę, tytuł, etykiety danych i opisy osi).  
 
Zadanie 5.3. (0–2) 
Oblicz dzienny utarg ze sprzedaży lodów, kukurydzy oraz hot-dogów łącznie dla każdego 
dnia. Następnie dla każdego dnia oblicz sumę dziennych utargów do tego dnia włącznie. 
Którego dnia suma utargów przekroczy 45 000? Podaj datę oraz sumę utargów do tego dnia 
włącznie. 
 
Zadanie 5.4. (0–3) 
Załóżmy, że 1 września 2022 roku temperatura powietrza będzie wynosić 23˚C i co drugi 
dzień będzie malała o jeden stopień Celsjusza, tzn. pierwszego i drugiego dnia września 
będzie wynosić 23˚C, trzeciego i czwartego będzie równa 22˚C, piątego i szóstego dnia 
września osiągnie wartość 21˚C itd.  
a) W którym dniu września po raz pierwszy dzienny utarg ze sprzedaży będzie mniejszy niż 
1 000 złotych? 
b) Jaka jest najmniejsza kwota (z dokładnością do 1 grosza), o jaką musiałaby pani Ania 
podnieść cenę każdego z produktów, aby w każdym dniu września dzienny utarg 
wynosił co najmniej 1 000 złotych?  
Do oceny oddajesz:  
• 
plik tekstowy wyniki5.txt, zawierający odpowiedzi do zadań  5.1.–5.4. 
• 
plik zawierający wykres do zadania 5.2. o nazwie  ………………..………… 
• 
plik(-i) zawierający(-e) komputerową realizację Twoich rozwiązań o nazwie(-ach) 
(uwaga: brak tych plików jest równoznaczny z brakiem rozwiązania zadania): 
 
…………………………………………...…………………………………………… 
 
…………………………………………...…………………………………………… 
 
 
Więcej arkuszy znajdziesz na stronie: arkusze.pl
 
 
Strona 6 z 8 
EINP-R2_100 
Zadanie 6. Rozgrywki siatkarskie 
W pewnej lidze siatkówki w sezonie 2019/2020 rozgrywki rozpoczęły się w październiku 
2019 roku i zakończyły się pod koniec maja 2020 roku. Rozegrano ponad 300 spotkań. 
Mecze rozgrywano w różne dni tygodnia. Liczby meczów rozgrywanych w rożne dni mogą 
być różne. Liczby meczów rozegranych przez poszczególne drużyny mogą być także różne. 
Dane o wynikach drużyn zostały zgromadzone w plikach: kluby.txt, sedziowie.txt 
i mecze.txt. Pierwszy wiersz każdego z plików jest wierszem nagłówkowym, a dane 
w wierszach rozdzielono średnikami.  
 
Plik o nazwie kluby.txt zawiera informacje o klubach, które uczestniczyły 
w rozgrywkach. W każdym wierszu pliku znajdują się następujące dane: identyfikator klubu, 
nazwa klubu oraz miasto, w którym klub się znajduje i rozgrywa mecze. 
 
Przykład: 
Id_klubu;Nazwa;Miasto 
101;Sfinks;Szymbark 
102;Zenit;Licowo  
103;Victoria;Radelko 
 
Plik o nazwie sedziowie.txt zawiera informacje o sędziach, którzy prowadzili spotkania. 
W każdym wierszu pliku znajdują się następujące dane: identyfikator, imię i nazwisko 
sędziego. 
 
Przykład: 
Id_sedziego;Imie;Nazwisko 
301;Jan;Malinowski 
302;Szymon;Rutkowski 
303;Anna;Nowak 
 
Plik o nazwie mecze.txt zawiera informacje o rozegranych spotkaniach (meczach) przez 
poszczególne drużyny – gospodarzy spotkań. W każdym wierszu pliku znajdują się 
następujące dane: identyfikator meczu, data rozegrania meczu, identyfikator klubu (drużyny) 
gospodarza, liczba wygranych setów, liczba przegranych setów, identyfikator sędziego, który 
prowadził mecz.  
Uwaga: w pliku mecze.txt nie zapisano informacji o drużynach gości. 
 
Przykład: 
Id_meczu;Data;Id_klubu;Sety_wygrane;Sety_przegrane;Id_sedziego 
1;2019-10-16;102;1;3;319 
2;2019-10-19;106;3;2;306 
3;2019-10-19;109;0;3;317 
 
Wykorzystaj dostępne narzędzia informatyczne i podaj odpowiedzi do zadań 6.1.–6.5. 
Odpowiedzi zapisz w pliku wyniki6.txt. Każdą odpowiedź poprzedź numerem 
oznaczającym zadanie. 
 
 
Więcej arkuszy znajdziesz na stronie: arkusze.pl
 
 
Strona 7 z 8 
EINP-R2_100 
Zadanie 6.1. (0–1) 
Ile meczów zakończyło się tzw. tie-breakiem, czyli rozegrano w nich dokładnie pięć setów? 
 
Zadanie 6.2. (0–2) 
Utwórz zestawienie miast z liczbą rozegranych w nich meczów. Wyniki posortuj  
od największej liczby meczów do najmniejszej. 
 
Zadanie 6.3. (0–3) 
Podaj imiona i nazwiska sędziów, którzy poprowadzili więcej spotkań (meczów) niż średnia 
liczba spotkań przeprowadzonych przez jednego sędziego. 
 
Zadanie 6.4. (0–3) 
Podaj imiona i nazwiska sędziów, którzy nie prowadzili żadnego spotkania (meczu) ani 
w Licowie („Licowo”), ani w Szymbarku (”Szymbark”) w okresie od 15 października 2019 roku 
do 15 grudnia 2019 roku. 
 
Zadanie 6.5. (0–3) 
Spotkanie (mecz) jest wygrane, jeśli liczba wygranych setów w tym spotkaniu jest większa 
niż liczba setów przegranych. Utwórz zestawienie klubów, w przypadku których liczba 
wygranych spotkań jest większa lub równa liczbie spotkań przegranych. Dla każdego takiego 
klubu podaj jego nazwę, miasto oraz liczby spotkań wygranych i przegranych. 
 
 
Do oceny oddajesz: 
• 
plik tekstowy wyniki6.txt, zawierający odpowiedzi do zadań 6.1.–6.5.  
• 
plik(pliki) zawierający(-e) komputerową realizację Twoich rozwiązań o nazwie(-ach) 
(uwaga: brak tych plików jest równoznaczny z brakiem rozwiązania zadania): 
 
…………………………………………...…………………………………………… 
 
…………………………………………...…………………………………………… 
 
 
 
 
 
 
 
 
 
 
 
Więcej arkuszy znajdziesz na stronie: arkusze.pl
 
 
Strona 8 z 8 
EINP-R2_100 
BRUDNOPIS (nie podlega ocenie) 
 
 
Więcej arkuszy znajdziesz na stronie: arkusze.pl
Więcej arkuszy znajdziesz na stronie: arkusze.pl
Więcej arkuszy znajdziesz na stronie: arkusze.pl
Więcej arkuszy znajdziesz na stronie: arkusze.pl
Więcej arkuszy znajdziesz na stronie: arkusze.pl
