 
Układ graficzny 
© CKE 2022 
 
WYPEŁNIA ZDAJĄCY 
 
 
 
KOD 
PESEL 
                
 
 
Egzamin maturalny 
Formuła 2015 
 
INFORMATYKA 
Poziom rozszerzony 
Część II 
WYPEŁNIA ZDAJĄCY 
Symbol arkusza  
EINP-R2-100-2406 
WYBRANE: 
 
 
................................................. 
(system operacyjny) 
 
................................................. 
(program użytkowy) 
 
................................................. 
(środowisko programistyczne) 
 
DATA: 14 czerwca 2024 r.  
 
CZAS TRWANIA: 150 minut  
LICZBA PUNKTÓW DO UZYSKANIA: 35 
 
Przed rozpoczęciem pracy z arkuszem egzaminacyjnym 
1. Sprawdź, czy nauczyciel przekazał Ci właściwy arkusz egzaminacyjny, tj. arkusz 
we właściwej formule, z właściwego przedmiotu na właściwym poziomie. 
2. Jeżeli przekazano Ci niewłaściwy arkusz – natychmiast zgłoś to nauczycielowi. 
Nie rozrywaj banderol.  
3. Jeżeli przekazano Ci właściwy arkusz – rozerwij banderole po otrzymaniu 
takiego polecenia od nauczyciela. Zapoznaj się z instrukcją na stronie 2. 
 
Miejsce na naklejkę. 
 
Sprawdź, czy kod na naklejce to 
E-100. 
 
Jeżeli tak – przyklej naklejkę. 
Jeżeli nie – zgłoś to nauczycielowi. 
Arkusz zawiera informacje prawnie chronione 
do momentu rozpoczęcia egzaminu. 
Więcej arkuszy znajdziesz na stronie: arkusze.pl
Strona 2 z 10 
EINP-R2_100 
 
Instrukcja dla zdającego 
 
1. Sprawdź, czy arkusz egzaminacyjny zawiera 10 stron (zadania 4–6) i czy dołączony 
jest do niego nośnik danych – podpisany DANE. Ewentualny brak zgłoś 
przewodniczącemu zespołu nadzorującego egzamin.  
2. Na pierwszej stronie oraz na karcie odpowiedzi wpisz swój numer PESEL i przyklej 
naklejkę z kodem. 
3. Wpisz zadeklarowane (wybrane) przez Ciebie na egzamin: system operacyjny, 
program użytkowy oraz środowisko programistyczne. 
4. Jeśli rozwiązaniem zadania lub jego części jest program komputerowy, to umieść 
w katalogu (folderze) oznaczonym Twoim numerem PESEL wszystkie utworzone przez 
siebie pliki w wersji źródłowej. 
5. Jeśli rozwiązaniem zadania lub jego części jest baza danych utworzona 
z wykorzystaniem MySQL(MariaDB), to umieść w katalogu (folderze) oznaczonym 
Twoim numerem PESEL treści zapytań w języku SQL oraz (przed zakończeniem 
egzaminu) wyeksportowaną całą bazę w formacie *.sql.  
6. Pliki oddawane do oceny nazwij dokładnie tak, jak polecono w treści zadań, lub zapisz 
je pod nazwami (wraz z rozszerzeniem zgodnym z zadeklarowanym 
oprogramowaniem), jakie podajesz w arkuszu egzaminacyjnym. Pliki o innych 
nazwach nie będą sprawdzane przez egzaminatora. 
7. Przed upływem czasu przeznaczonego na egzamin zapisz w katalogu (folderze) 
oznaczonym Twoim numerem PESEL ostateczną wersję plików stanowiących 
rozwiązania zadań. 
8. Pisz czytelnie. Używaj długopisu/pióra tylko z czarnym tuszem/atramentem. 
9. Nie wpisuj żadnych znaków w części przeznaczonej dla egzaminatora. 
 
Więcej arkuszy znajdziesz na stronie: arkusze.pl
Strona 3 z 10 
EINP-R2_100 
 
 
 
 
 
 
 
 
 
 
 
 
 
 
Zadania egzaminacyjne są wydrukowane  
na następnych stronach. 
 
 
Więcej arkuszy znajdziesz na stronie: arkusze.pl
Strona 4 z 10 
EINP-R2_100 
Zadanie 4. 
W pliku slowa.txt danych jest 1000 słów (napisów) złożonych z małych liter alfabetu 
angielskiego. Słowa mają długość mieszczącą się w przedziale od 1 do 200 znaków.  
 
Napisz program(-my), dający(-e) odpowiedzi do poniższych zadań. Uzyskane odpowiedzi 
zapisz w pliku wyniki4.txt, a każdą z nich poprzedź numerem odpowiedniego zadania. 
 
Do Twojej dyspozycji jest plik slowa_przyklad.txt, który zawiera 10 słów w podanym 
formacie. Odpowiedzi dla tego pliku są podane w treści zadań. Pamiętaj, że Twój program 
musi ostatecznie działać dla pliku slowa.txt, zawierającego 1000 słów. 
 
 
Zadanie 4.1. (0–3) 
Podaj, w ilu spośród podanych słów znajduje się trójliterowy fragment "k?t", gdzie ? oznacza 
dowolną pojedynczą literę (taki fragment występuje na przykład w słowach "alamakota", albo 
"brokat", ale nie – w słowie "krata".) 
 
Dla pliku slowa_przyklad.txt odpowiedzią jest 
2 
 
 
Zadanie 4.2. (0–3) 
Wypisz wszystkie pięcioliterowe fragmenty zaczynające się i kończące literą "e", które 
zawierają się w słowach z pliku slowa.txt.  
 
Dla pliku slowa_przyklad.txt odpowiedzią jest 
erefe efere 
 
 
Zadanie 4.3. (0–3) 
Alfabet angielski zawiera 26 liter. Kodowanie ROT13 zamienia każdą literę na literę, która 
jest na pozycji o 13 miejsc dalej w alfabecie (a→n, b→o itd.), przy czym po przekroczeniu „z” 
liczymy z powrotem od „a” (czyli m→z, ale n→a, o→b, i tak dalej). 
 
Słowo aren ma ciekawą własność – po zakodowaniu za pomocą ROT13 staje się słowem 
nera, czyli tym samym słowem czytanym od tyłu. 
Podaj, ile w pliku slowa.txt jest słów, które mają tę własność. Wypisz ich liczbę oraz 
najdłuższe z nich. 
 
Dla pliku slowa_przyklad.txt odpowiedzią jest 
2 
aren 
(w pliku slowa_przyklad.txt są 2 słowa o tej własności: aren i bo) 
 
 
 
 
Więcej arkuszy znajdziesz na stronie: arkusze.pl
Strona 5 z 10 
EINP-R2_100 
Zadanie 4.4. (0–3) 
Znajdź i wypisz z pliku slowa.txt wszystkie takie słowa, w których ta sama litera 
występuje na co najmniej połowie pozycji (przykładowo: w słowie "owocowo" litera „o” ma 4 
wystąpienia na ogólną liczbę 7 liter w słowie i spełnia podany warunek, za to w słowie 
"ambaras" litera „a” ma tylko 3 wystąpienia na 7 liter, więc nie spełnia podanego warunku). 
 
W pliku slowa_przyklad.txt są 4 takie słowa:  
terefere 
ananas 
bo 
alabama 
 
 
Do oceny oddajesz: 
• plik tekstowy wyniki4.txt, zawierający odpowiedzi do poszczególnych zadań  
• plik(i) zawierający(-e) komputerową realizację Twoich rozwiązań o nazwie(-ach) 
(uwaga: brak tego(-ych) pliku(-ów) jest równoznaczny z brakiem rozwiązania zadania): 
 
.................................................................................................................................. 
.................................................................................................................................. 
 
 
 
 
Więcej arkuszy znajdziesz na stronie: arkusze.pl
Strona 6 z 10 
EINP-R2_100 
Zadanie 5. Uzdrowisko   
Pewne uzdrowisko słynie z leczniczego źródła wody.  
W pliku uzdrowisko.txt zapisano przyjazdy i wyjazdy kuracjuszy do tego uzdrowiska 
w okresie od stycznia do grudnia 2023 roku (wszystkie dane są fikcyjne i wygenerowane na 
potrzeby zadania).  
 
W każdym wierszu pliku uzdrowisko.txt zapisano następujące dane: 
• datę z zakresu od 1 stycznia 2023 do 31 grudnia 2023 w formacie rrrr-mm-dd (data) 
• liczbę kuracjuszy, którzy przyjechali w podanym dniu do uzdrowiska (przyjechali)  
• liczbę kuracjuszy, którzy w podanym dniu opuścili uzdrowisko (wyjechali). 
 
Dane w wierszach są rozdzielone znakiem tabulacji. 
 
Fragment pliku uzdrowisko.txt:  
data  
 
przyjechali 
wyjechali 
2023-01-01 
528  
 
484 
2023-01-02 
641  
 
625 
2023-01-03 
352  
 
603 
2023-01-04 
342  
 
412 
 
Z wykorzystaniem dostępnych narzędzi informatycznych podaj odpowiedzi do poniższych 
zadań. Odpowiedzi zapisz w pliku wyniki5.txt, a każdą z nich poprzedź numerem 
odpowiedniego zadania. 
 
Zadanie 5.1. (0–3) 
Utwórz zestawienie łącznej liczby kuracjuszy, którzy przyjechali do uzdrowiska w każdym 
miesiącu 2023 roku.  
Dla otrzymanego zestawienia sporządź wykres kolumnowy ilustrujący wyniki. Pamiętaj 
o prawidłowym i czytelnym opisie wykresu (wstaw tytuł i opisy osi). 
 
 
Zadanie 5.2. (0–2) 
Znajdź najdłuższy ciąg kolejnych dni, w których liczba kuracjuszy, którzy przyjechali, była 
większa niż liczba wyjeżdżających. Podaj daty początku i końca tego ciągu. 
 
 
Zadanie 5.3. (0–2) 
Zakładamy, że w dniu 31.12.2022 w uzdrowisku przebywało 10 000 kuracjuszy. 
Podaj, w jakim dniu po raz pierwszy liczba kuracjuszy (po przyjeździe nowych i wyjeździe 
wszystkich opuszczających uzdrowisko w danym dniu) przekroczyła 11 000, oraz podaj datę, 
kiedy liczba kuracjuszy (po przyjeździe nowych i wyjeździe wszystkich opuszczających 
uzdrowisko w danym dniu) była największa. 
  
 
 
 
Więcej arkuszy znajdziesz na stronie: arkusze.pl
Strona 7 z 10 
EINP-R2_100 
Zadanie 5.4. (0–4) 
Źródło ma wydajność 3900 litra/dobę. Każdy z kuracjuszy pije dziennie 0,4 litra wody ze 
źródła. Jeżeli wydajność źródła jest większa niż łączne potrzeby kuracjuszy danego dnia, to 
pozostałą ilość wody uzdrowisko butelkuje w szklanych butelkach o pojemności 5 litrów 
(butelki zawsze wypełnia się do pełna, a pozostała woda jest zużywana do innych celów).  
W przypadku, gdy wydajność dobowa źródła jest zbyt mała, aby zaspokoić potrzeby 
wszystkich kuracjuszy obecnych w uzdrowisku, pracownicy uzdrowiska brakującą wodę 
podają z butelek. Przy tym każda otwarta butelka zawsze jest zużywana do końca 
i w pierwszej kolejności na potrzeby kuracjuszy, tj. jeśli zostanie jakaś część wody  
w ostatniej użytej butelce, to zostanie wykorzystana do innych celów (nie liczymy jej  
w następnym dniu). 
 
Uwaga: zakładamy, że:  
• w dniu 31.12.2022 w uzdrowisku przebywało 10 000 kuracjuszy  
• w dniu 31.12.2022 wieczorem w magazynie uzdrowiska znajdowało się 120 sztuk  
5-litrowych butelek wody. 
• kuracjusze otrzymują wodę w dniu przyjazdu, a w dniu odjazdu tej wody nie otrzymują 
 
a) Podaj datę, kiedy po raz pierwszy zabrakło zarówno wody ze źródła, jak i wody 
butelkowanej, aby zaspokoić potrzeby wszystkich kuracjuszy przebywających w danym 
dniu w uzdrowisku.  
b) Podaj łączną liczbę dni, w których zabrakło wody dla wszystkich kuracjuszy. 
c) Podaj najmniejszą liczbę butelek wody, jaka powinna znajdować się w dniu 31.12.2022 
w magazynie uzdrowiska, aby wody nie zabrakło przez cały rok. 
 
 
 
Do oceny oddajesz: 
• plik tekstowy wyniki5.txt zawierający odpowiedzi do poszczególnych zadań, 
odpowiedź do każdego zadania powinna być poprzedzona jego numerem 
• plik zawierający wykres do zadania 5.1. o nazwie ………………………………………….. 
• plik(i) zawierający(e) komputerową realizację Twoich obliczeń o nazwie(-ach) 
(uwaga: brak tego(-ych) pliku(-ów) jest równoznaczny z brakiem rozwiązania zadania): 
 
 
................................................................................................................................................ 
 
 
................................................................................................................................................ 
 
 
 
Więcej arkuszy znajdziesz na stronie: arkusze.pl
Strona 8 z 10 
EINP-R2_100 
Zadanie 6. Szczepienia 
W pewnym centrum medycznym odbywają się szczepienia. Lekarz przepisuje pacjentowi 
odpowiednią dla niego szczepionkę, a każda szczepionka ma rekomendowaną liczbę dawek. 
Pacjent zostaje uznany za zaszczepionego, jeśli przyjmie wszystkie dawki rekomendowane 
dla danej szczepionki. 
Dane dotyczące szczepień od 2 stycznia 2023 do 7 maja 2024 są zapisane w dwóch plikach: 
szczepionki.txt oraz wizyty.txt. Pierwszy wiersz w każdym pliku jest wierszem 
nagłówkowym i zawiera nazwy odpowiednich pól. Dane w wierszach rozdzielone są znakiem 
tabulacji. 
 
Plik o nazwie szczepionki.txt zawiera informacje szczepionkach. W każdym wierszu 
znajduje się:  
kod_szczepionki  – tekst do 10 znaków, określający jednoznacznie szczepionkę  
liczba_dawek 
– liczba rekomendowanych dawek, liczba całkowita większa od 0  
i mniejsza od 10   
Przykład:  
kod_szczepionki 
liczba_dawek 
sz1_3d 
 
 
3 
sz2_1d 
 
 
1 
 
Plik o nazwie wizyty.txt zawiera informacje o podanej pacjentowi dawce szczepionki.  
W każdym wierszu znajduje się:  
pesel   
– numer PESEL pacjenta przyjmującego daną dawkę szczepienia, 
składający się z 11 znaków   
kod_szczepionki  – kod podanej szczepionki  
data_szczepienia  – data szczepienia w formacie rrrr-mm-dd  
numer_dawki 
– liczba całkowita mniejsza od 10 określająca, która dawka 
szczepionki została podana. 
 
Przykład: 
Pesel 
kod_szczepionki 
data_szczepienia 
numer_dawki 
79051863861 
sz16_1d 
2023-01-02   
1 
84100517145 
sz13_5d 
2023-01-02   
1 
 
Z wykorzystaniem danych zawartych w podanych plikach oraz dostępnych narzędzi 
informatycznych podaj odpowiedzi do zadań 6.1.–6.5. Odpowiedzi zapisz w pliku 
wyniki6.txt, a każdą z nich poprzedź numerem odpowiedniego zadania. 
 
 
Zadanie 6.1. (0–2) 
Dla każdej szczepionki podaj, ile łącznie jej dawek zostało podanych pacjentom. Jako wynik 
podaj listę zawierającą kod szczepionki i liczbę dawek. Lista powinna być posortowana 
nierosnąco według liczby dawek. 
 
 
 
Więcej arkuszy znajdziesz na stronie: arkusze.pl
Strona 9 z 10 
EINP-R2_100 
Zadanie 6.2. (0–3) 
Podaj, ilu różnych pacjentów przyjęło przynajmniej jedną dawkę szczepionki o kodzie 
sz12_3d. Podaj, ile wśród nich było kobiet (płeć określa przedostatnia cyfra numeru PESEL, 
cyfra parzysta oznacza płeć żeńską). 
 
 
Zadanie 6.3. (0–3) 
Podaj rok i miesiąc, w którym najwięcej osób ukończyło szczepienie (czyli: w tym miesiącu 
przyjęło ostatnią rekomendowaną dawkę danego szczepienia). Podaj także liczbę osób, 
które ukończyły szczepienie w tym terminie. 
 
 
Zadanie 6.4. (0–2) 
Podaj, ilu pacjentów zostało zaszczepionych częściowo (czyli: przyjęło przynajmniej jedną 
dawkę szczepionki, ale nie przyjęło wszystkich rekomendowanych dawek). 
 
 
Zadanie 6.5. (0–2) 
Wykonaj zestawienie, w którym dla każdego dnia tygodnia (poniedziałek – niedziela) 
policzysz, ile szczepień zostało wykonanych tego dnia. Zestawienie posortuj według dnia 
tygodnia.  
 
 
Do oceny oddajesz: 
• plik tekstowy wyniki6.txt, zawierający odpowiedzi do poszczególnych zadań, 
odpowiedź do każdego zadania powinna być poprzedzona jego numerem; 
• plik(i) zawierający(-e) komputerową realizację Twoich obliczeń o nazwie(-ach): 
 
 
................................................................................................................................................ 
 
 
................................................................................................................................................ 
 
 
 
 
Więcej arkuszy znajdziesz na stronie: arkusze.pl
Strona 10 z 10 
EINP-R2_100 
BRUDNOPIS (nie podlega ocenie) 
 
Więcej arkuszy znajdziesz na stronie: arkusze.pl
 
 
 
Więcej arkuszy znajdziesz na stronie: arkusze.pl
 
INFORMATYKA 
Poziom rozszerzony 
Formuła 2015 
 
INFORMATYKA 
Poziom rozszerzony 
Formuła 2015 
 
INFORMATYKA 
Poziom rozszerzony 
Formuła 2015 
Więcej arkuszy znajdziesz na stronie: arkusze.pl
